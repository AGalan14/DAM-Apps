Enunciat del Segon Projecte.
# GESTIÓ D'UN VOLUNTARIAT
Curs 2023/2024

Ens han demanat d’informatitzar la gestió d’un voluntariat.

En concret s’ha de poder donar d’alta a nous voluntaris/es, modificar-los i donar-los de baixa.

**Dels voluntaris/es** voldrem tenir les següents dades: nom, cognoms, data d’inscripció, data de
naixement, NIF, Adreça, telefon1, telèfon 2, correu electrònic, si està o no assegurat actualment, el
motiu pel que van decidir fer-se voluntaris/es a l’ajuntament de Lleida (1. Amics i/o coneguts 2.
Premsa 3. Altres Entitats), Voldria ser voluntari/a dels següent **Àmbits**. Un voluntari/a ho pot ser
per més d’un àmbit (1. Àmbit econòmic, 2. Àmbit educatiu, 3. Àmbit ... la resta dels camps els
trobareu a la fitxa d’alta de voluntaris de l’annex.). Els àmbits també es podran crear, consultar,
modificar i eliminar. Els voluntaris/es es poden donar de baixa, i si ho fan no es suprimiran del
sistema, només es marcaran com a inactius i es guardarà el motiu de la baixa.

És molt important també conèixer la disponibilitat dels voluntaris/es, tal i com teniu a l’annex. En
afegir els voluntaris/es al projecte s’ha de comprovar que la disponibilitat dels voluntaris coincideix
amb la del projecte, es pot fer per dies, hores, mati o tarda...

Dels voluntaris/es voldrem saber també la formació que han realitzat. La formació pot ser **externa**
(UDP), **interna** i **formació específica** o especialitzada pel projecte que van a realitzar.

A més a més volem saber si el voluntari/a està viu/viva. Al full que carregarem tindrem aquesta
informació a les observacions (veure full de càlcul comprimit amb l’enunciat del projecte).

El voluntariat es realitzarà en els diferents projectes que ens proposaran una serie d’entitats. De les
**entitats** volem saber el seu nom, la persona de contacte i les dades de contacte: els telèfons, el
correu electrònic i la direcció.

Les entitats poden demanar voluntaris/es per diferents **projectes. Els projectes es poden repetir, i
ens interessarà saber si s’han repetit durant l’any** (si un projecte funciona poden demanar
repetir-lo més endavant). Dels projectes volem saber: Nom i definició, **àmbit al que pertany el
projecte** (per tal d’assignar els voluntaris/es interessats/ades en aquest àmbit)[**un projecte només
serà d’un determinat àmbit**], calendari previst de realització del projecte (data d’inici i de
finalització), lloc on es desenvoluparà, nombre de voluntaris/es i la dedicació necessària, així com
les tasques que han de realitzar els/les voluntaris/es. També voldrem guardar l’estat del projecte : en
vigor, finalitzat, descartat, pendent de realitzar... S’han de poder crear, modificar i eliminar els
**estats dels projectes**.

Per assignar un voluntari/a a un projecte el/la voluntari/a ha d’estar assegurat. **L’assegurança** té una
data d’inici, una data de finalització i el voluntari que assegura.

S’han de poder realitzar les operacions següents:

Crear, modificar, buscar i eliminar entitats.
Crear, modificar, buscar, repetir i eliminar projectes proposats per cada entitat.
Crear, modificar, consultar i eliminar àmbits de voluntariat.
Crear, modificar, consultar i eliminar estats dels projectes.
Crear, modificar, consultar (imprimir i generar pdf) i eliminar cartes d'agraïment.

**Per cada projecte s’ha de poder:**

1. Consultar els/les voluntaris/es assignats/ades i els voluntaris/es pendents d’assignar (comptador
de voluntaris/es que manquen)

2. Afegir/eliminar voluntaris/es. Indicarà quants voluntaris/es falten encara al projecte i afegirà
els/les voluntaris/es.

Abans d’afegir un voluntari/a s’ha de poder consultar els projectes en que ha participat, l’àmbit
d’aquests projectes, els àmbits que en que està interessat el/la voluntari/a i les habilitats que té el/la
voluntari/a (estudis i diferents idiomes...)

En afegir un voluntari/a a un projecte s’ha de comprovar que està assegurat/ada durant la durada del
projecte i si no ho està s’ha d’assegurar abans d’assignar-lo a un projecte.

En eliminar un voluntari/a del projecte es guardarà que el/la voluntari/a ha participat al projecte fins
la data en que ha estat eliminat del projecte si encara dura el projecte i en cas contrari en la data de
finalització del projecte. Guardarem el motiu de la baixa del voluntari/a del projecte.

De la mateixa manera, si afegim un voluntari/a al projecte posarem la data actual, com a data d’inici
de la participació del voluntari/a al projecte si aquest/a ja ha començat, i en cas contrari posarem la
data d’inici del projecte.

3. Realitzar el seguiment: Indicar si hi ha problemes amb el voluntariat del projecte, si els
voluntaris/es hi van o no hi van, si arriben tard, si els agrada o no... Hi ha 3 reunions de seguiment,
una inicial, una a la meitat del projecte i una altra en finalitzar el projecte. En finalitzar el projecte
s’ha de poder avaluar i posar comentaris.

4. Consultar el seguiment del projecte.
   
5. Actualitzar l’estat del projecte : en vigor, finalitzat, descartat, pendent de realitzar... Mostrarem
amb colors els diferents estats dels projectes, per exemple: en verd els projectes que s’estan
realitzant, de color groc els projectes finalitzats, de color vermell els projectes descartats i de color
groc els projectes pendents de realitzar. Els colors han de facilitar entendre la informació i no han de
dificultar la lectura de la informació.

6. Obtenir les direccions de correu electrònic de tots els voluntaris/es assignats/ades al projecte per
poder-los enviar un correu electrònic. (Formatar les direccions de correu per que es puguin enviar
fàcilment)

7. Obtenir el telèfon de tots els voluntaris/es assignats/ades al projecte.
   
8. Generar una acreditació atractiva, amb el logotip del voluntariat, pels diferents voluntaris/es que
participen al projecte. S’ha de poder imprimir o generar un PDF i enviar-la als voluntaris/es per
acreditar-se. Posarem el nom i cognom del voluntari/a, el NIF, el nom del projecte que desenvolupa
i la data de finalització del projecte. Aquest apartat més endavant ha de formar part de la web del
voluntariat.

**Dels voluntaris/es voldrem obtenir:**

1. Llistat dels voluntaris/es actius/actives amb les seves dades o algunes d’elles. Nom cognoms,
correu, telèfon... Mostrarem en vermell els voluntaris/es no assegurats i en verd els voluntaris
assignats a un projecte.

2. Consultar els voluntaris/es actius/actives que estan disponibles per cada àmbit i assignar-los als
diferents projectes si estan assegurats i sinó un cop estiguin assegurats.

3. Consultar que fan els voluntaris/es donat un dia i una hora.

4. Donat el nom, cognoms o NIF d’un voluntari/a consultar les seves dades.

5. Donat el nom, cognoms o NIF d’un voluntari/a modificar les seves dades.

6. Obtenir les direccions de correu de tots els voluntaris/es per poder-los enviar un correu
electrònic. (Formatar les direccions de correu per que es puguin enviar fàcilment)

7. Llistat dels voluntaris que fan anys el proper mes. Per cada voluntari ha de sortir el seu nom i
cognom i la data de l’aniversari.

**De cada voluntari/a voldrem:**

1. Consultar els projectes que realitza actualment.

2. Consultar els projectes que ha realitzat. Mostrant l’àmbit d’aquests projectes, els àmbits en que
està interessat el voluntari i les habilitats que té el voluntari (estudis i diferents idiomes...)

3. Passar el voluntari/a d’actiu a inactiu i indicar el motiu de la inactivitat.

4. Passar el voluntari/a d’inactiu a actiu.

5. Generar carta d’agraïment en PDF segons 4 o 5 models que s’hauran de seleccionar.

6. Afegir un voluntari/a a un projecte tenint en compte:
 6.1 S’ha de comprovar que el voluntari/a està assegurat/ada durant la durada del projecte i si no ho
està s’ha d’assegurar abans d’assignar-lo a un projecte.
 6.2 En afegir els voluntaris/es al projecte s’ha de comprovar que la disponibilitat dels voluntaris/es
coincideix amb amb la del projecte, es pot fer per dies, hores, mati o tarda...
 6.3 Filtrarem els voluntaris/es pels diferents àmbits per intentar assignar al projecte voluntaris/es
de l’àmbit del projecte.

7. Següent. Mostrar les dades del següent voluntari/a segons el cognom ordenat alfabèticament de la
A a la Z

8. Temporalment voldrem una acreditació del voluntari/a per poder-la imprimir o generar un PDF i
enviar-la als voluntaris/es per acreditar-se. Posarem el nom i cognoms del voluntari/a, el NIF, el
nom del projecte que desenvolupa i la data de finalització del projecte.

El programa ha de permetre generar informes en un menú o en prémer un botó. Volen saber per
l’any en curs:

1. Nombre total de voluntaris/es.
2. El nombre de voluntaris/es que han participat en un voluntariat.
3. El nombre de projectes realitzats durant l’any, el nombre de projectes realitzats durant l’any de
cada àmbit, i el nombre de repeticions dels projectes realitzats durant l’any de cada àmbit.
4. El nombre de projectes que s’han repetit durant l’any.
5. Llistat d’entitats i nombre de projectes que ha demanat cada entitat.
6. Nombre de formacions que han realitzat els voluntaris/es durant l’any en curs.
7. Gràfiques amb l’evolució del nombre de voluntaris/es, nombre de projectes realitzats i nombre de
projectes realitzats per cada àmbit.
8. Increment/decrement del nombre de voluntaris/es, i gràfica de l’evolució.
9. Nombre de baixes dels voluntaris/es, i gràfica de l’evolució.
10. Nombre d’altes dels voluntaris/es i gràfica de l’evolució.
    
Podeu també proposar millores. Totes les consultes i informes s’han de poder imprimir i generar un
PDF.

Finalment s’ha de fer una importació de les dades d’un full de càlcul del que teniu un exemple.
